<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="styles.css" href="styles/styles.css">
</head>
<!--========== info buurtcampus ==========-->
<body>
    <header>
        <h1>Buurtcampus</h1>
        <h3>Hogeschool van Amsterdam</h3>
        <h4>Waar leren tot leven komt!</h4>

        <p>De Buurtcampus is een leeromgeving van de Hogeschool van Amsterdam in samenwerking met de Openbare Bibliotheek van Amsterdam. 
    Met drie Buurtcampussen in verschillende stadsdelen richten wij ons op actuele uitdagingen in de wijken van Amsterdam.

    Ons doel is om de wijk met haar bewoners en organisaties te verbinden met studenten. In samenwerking met docenten en onderzoekers willen we een rijke leeromgeving creëren en een divers programma ontwikkelen voor de buurt.</p>
    </header>

    <main>
        <!--========== info Oost ==========-->
        <h2>Buurtcampus Oost: leermomenten die je in het klaslokaal niet hebt</h2>

            <p>‘Oost voelt als een dorp in de stad’, zegt Marieke Verwaaijen, projectmanager bij Buurtcampus Oost. Veel mensen kennen elkaar, en in de bibliotheek– de OBA Linnaeus, waar de Buurtcampus is gevestigd– ziet ze vaak bekende gezichten.‘ Ik heb ook het idee dat alles hier in de buurt is, dus ik kom bijna niet meer in de rest van de stad!’ Haar collega Melanie Verhoef, eveneens projectmanager, sluit zich daarbij aan.‘ Ik werk hier negen jaar, eerst in de Indische Buurt en nu hier in de Linnaeusstraat, en ik heb zó veel mensen leren kennen. Oost is echt een gemoedelijke buurt, en het is een heel diverse plek, dat is mooi om te zien. Daarnaast is het bijna uniek hoeveel bewoners zelf initiatief nemen om de buurt ook een beetje mooier maken: er wordt met elkaar gekookt, er wordt gebreid, er wordt gesport... er wordt een heleboel georganiseerd, het is echt een gemeenschap.’</p>

        <!----- een box van maken ----->
        <h4><em>"Duurzaamheid is niet alleen groen"</em></h4>

    <section>
        <h3>Bieb in Bloei</h3>
             <p>De Buurtcampus Oost houdt zich bezig met twee grote uitdagingen: vitaliteit in de wijk en een duurzame wijk. Sommige vraagstukken raken aan beide uitdagingen. Marieke: ‘We hebben hier een stekjeskast neergezet, gemaakt door basisschoolleerlingen, en er is een geveltuin. Die onderhouden we samen met de buurt. Binnenkort komt onze website online, Bieb in Bloei, die de groenprojecten hier in de wijk aan elkaar verbindt’. Maar duurzaamheid is niet alleen groen: het gaat ook over sociale duurzaamheid. Elke woensdag organiseert Buurtcampus Oost bijvoorbeeld‘ Bakkie in de Bieb’, waarbij mensen een kopje koffie komen drinken en elkaar kunnen ontmoeten</p>

        <h3>Vitaliteit</h3>
            <p>Amsterdam Oost heeft als stadsdeel andere behoeftes en uitdagingen dan Nieuw-West of Zuidoost. Om deze reden is de Buurtcampus in Oost niet zozeer gericht op jeugd of jongeren, maar vaker op ouderen: Oost vergrijst. Er wordt vanuit de OBA Linnaeus buurtgericht gewerkt. Melanie:‘ Ouderen blijven steeds langer zelfstandig in hun eigen buurt wonen en zijn afhankelijker van hun eigen netwerk. Samen met het programma“ Vitaal Ouder Worden” van de GGD en het Leefstijlnetwerk van Stadsdeel Oost kijken we naar de uitdagingen van ouder worden en wat studenten van verschillende HvA-opleidingen daaraan kunnen bijdragen.’ Studenten Interprofessionele Zorg (IPZ) spelen bijvoorbeeld een rol bij valpreventie voor wijkbewoners op leeftijd, en studenten Fysiotherapie worden ingezet om te kijken naar bewegen en gezond ouder worden. Melanie:‘“ Vitaal Ouder Worden” gaat veel over mensen in beweging krijgen. Als je beweegt, ben je lichamelijk fitter, en mentaal doet het ook een hoop goeds met je.’</p>
                
        <h3>Co-creatie</h3>
            <p>De Buurtcampus neemt vaak zelf initiatief, en kijkt daarnaast wat er al is in de wijk: er worden in Oost bij veel initiatieven al allerlei activiteiten georganiseerd. De Buurtcampus zoekt naar manieren waarop studenten betekenisvol kunnen zijn bij het bestaande aanbod én hoe ze iets nieuws kunnen ontwerpen, of daaraan bij kunnen dragen. Melanie:‘ Drie jaar geleden begonnen we te onderzoeken hoe we ouderen op een laagdrempelige manier in beweging konden laten komen. Studenten IPZ hebben naar aanleiding daarvan een wandelgroep opgezet, die inmiddels is getransformeerd tot jeu de boulesclub. Ook bij afwezigheid van de Buurtcampus in de schoolvakanties gaan die activiteiten door: het is een sociale activiteit van bewoners zelf geworden.’</p>

        <h3>Kritische professionals</h3>
            <p>De Buurtcampus biedt, zoals dat in onderwijstermen heet,‘ een rijke leeromgeving’. Melanie:‘ Waar het mij om gaat, is dat we kritische professionals opleiden. Op deze manier komen studenten direct in contact met de mensen waar het om gaat. Vervolgens krijgen ze feedback van buurtbewoners en worden ze zich meer bewust van wat die bewoners nodig hebben en graag willen. Vanuit de opleiding krijgen zij iets mee, en dan vragen ze hier, op de Buurtcampus, aan de bewoner:“wat vind jij hier eigenlijk van?”. Eerlijk gezegd vind ik het goud als die bewoner dan zegt,“nou, daar heb ik niet zoveel aan.”Dan zie je dat die praktijkervaring soms echt onmisbaar is: het zijn precies de leermomenten die je in hetklaslokaal niet hebt.</p>
    </section>
        <!--========== info nieuw west ==========-->
        <h2>Buurtcampus Nieuw-West:‘ Wij zitten in de haarvaten van de wijk</h2>

            <p>De Buurtcampus in Nieuw- West is gevestigd in de bibliotheek (OBA) in Geuzenveld. Vroeg in de ochtend, nog voordat de bieb opengaat, is het al een drukte van jewelste. Buurtbewoners, studenten en medewerkers worden, zo gauw ze over de drempel stappen, vrolijk begroet door de baliemedewerker.‘ Nog twee minuutjes!</p>

            <p>De Buurtcampus Nieuw-West besteedt veel aandacht aan geletterdheid, een (financieel) gezond leven en kansengelijkheid. ‘Veel van onze projecten raken aan meerdere uitdagingen in de buurt,’ vertelt projectmanager Barbara Bijlstra. We drinken, samen met Mieke Ruiter, eveneens projectmanager en daarnaast docent Pedagogiek aan de HvA, koffie in het cafeetje dat grenst aan de bibliotheek. Vrijwilligers staan er achter de bar, een groep vrouwen uit de buurt heeft zich verzameld aan de tafel naast ons, een paar peuters spelen verderop. En het is nog maar half tien ’s ochtends. ‘Het wordt hier vanmiddag nog veel drukker hoor,’ zegt Mieke. ‘Dan komen de kinderen pas uit school’<p>

        <!-------hier een box van maken------->
            <p>‘Eigenlijk kennen wij hier iedereen’</p>

        <h3>Versterken en verbinden</h3>
             <p>Het weekprogramma van de Buurtcampus in Nieuw-West is divers: de Wegwijssalon helpt bezoekers met welke vraag dan ook; het Taalcafé stimuleert het oefenen van de Nederlandse taal; Hulp bij digitaal helpt – zoals de titel al zegt – buurtbewoners digitaal vaardiger te worden. HvA-studenten van verschillende studierichtingen ondersteunen bewoners door hun kennis, opgedaan in de collegebanken, in de praktijk te brengen. Dat is geen éénrichtingsverkeer: de studenten leren op hun beurt veel van de bewoners zelf en zien zo op de Buurtcampus met eigen ogen wat werkt – en wat niet.</p>
                
            <p>Nieuw-West is de Buurtcampuslocatie met de meeste vaste programma’s. De Buurtcampus in Nieuw-West houdt zich veel bezig met het bestrijden van kansenongelijkheid in het onderwijs – iets waar leerlingen met een uitdagende sociale achtergrond of thuissituatie onevenredig vaak de dupe van zijn. Twee programma’s van de Buurtcampus Nieuw-West, de Bonusklas en de Keukentafel, zijn hier specifiek op gericht. Mieke: ‘De Bonusklas richt zich op spelenderwijs leren voor kinderen uit groep drie tot en met zes. Ze vergroten hun woordenschat, leerplezier en sociaal-emotionele vaardigheden, en ontmoeten kinderen van andere scholen uit de buurt. In groepjes van ongeveer twaalf worden ze begeleid door studenten Toegepaste Psychologie, Social Work en Pedagogiek.’ </p>

            <p>Per jaar doen tachtig gezinnen uit de buurt mee aan De Keukentafel. Dit is een multidisciplinair programma waarbij eerstejaarsstudenten van diezelfde opleidingen ondersteuning bieden aan een gezin. ‘Daarbij leggen we de focus niet alleen op het kind, maar ook op de ouders. We willen de ouders er graag bij betrekken: we hopen dat die ook meer zelfvertrouwen krijgen. Vaak zeggen ouders tegen ons: “Doen jullie het maar, jullie weten het vast beter,” omdat ze bijvoorbeeld onzeker zijn over hun kennis van het </p>

            <p>Nederlands. Wij hopen juist hun thuisbetrokkenheid te vergroten, door ze te stimuleren om educatieve spelletjes te doen die makkelijk onderdeel kunnen zijn van de dagelijkse routine van een druk gezin – tijdens het koken oefenen met het berekenen van de hoeveelheid ingrediënten, bijvoorbeeld –, of de kinderen voor te lezen in hun moedertaal.’ 

            Terwijl wij koffiedrinken luistert een grote groep studenten in de OBA aandachtig naar een powerpointpresentatie van hun docent. Het zijn vierdejaarsstudenten Bestuurskunde, die in het projectvak De Rechtvaardige Stad onderzoek doen naar de publieke dienstverlening van de gemeente. Ze kijken naar de toegankelijkheid van diensten: hoe verloopt de interactie tussen burger en overheid? De andere projecten van de Buurtcampus dienen af en toe – soms geheel toevallig – als voedingsbodem. Barbara: ‘Studenten zien bijvoorbeeld, in de Wegwijssalon, precies waar iemand tegenaan loopt bij een aanvraag voor het kwijtschelden van de gemeentebelasting. Die praktijkervaring kunnen ze dan weer meenemen naar De Rechtvaardige Stad.’

            Lokaal aan het werk
            De Buurtcampus is er om mensen uit de buurt te ondersteunen, en is er ook voor studenten, docenten en onderzoekers van de HvA. Barbara: ‘Het mooie van de Buurtcampus is dat we hier heel lokaal aan het werk zijn.’ Ze wijst om zich heen: ‘Eigenlijk kennen wij hier iedereen. Als er dus vanuit het onderwijs wordt gevraagd of wij “misschien iemand kennen die…”, dan is dat vaak ook zo.’ Mieke: ‘Wij zitten in de haarvaten van de wijk.’</p>

        <!--========== info zuid oost ==========-->
    </main>

    <!--========== Footer ==========-->
    <footer>

    </footer>
 

</body>
</html>