<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="styles.css" href="styles/styles.css">
</head>
<main>
    <!--========== info zuid oost ==========-->
    <section class="zuid-oost">
        <h2>Buurtcampus Zuidoost: 'We kunnen mensen veel persoonlijke aandacht geven'</h2>

            <p>In Zuidoost heerst een groot gemeenschapsgevoel, zeggen Audrey Netel en Rosalie Neuvel, allebei projectmanager bij de Buurtcampus Zuidoost. 'Iedereen kent elkaar, zo lijkt het wel eens,'' zegt Audrey. 'Via school, de kerk of gewoon uit de buurt.'' Op de Buurtcampus, gesitueerd in de OBA Ganzenhoef, is dat te merken door de bezoekers die via mond-tot-mondreclame hun weg naar de bibliotheek vinden. 'Dan hoor je: ik weet van jullie bestaan via mijn nicht, neef, buurvrouw, of tante.' Op straat maken bewoners snel contact met elkaar: mensen groeten elkaar en maken een praatje. Typerend voor deze plek? Rosalie: 'Als er ook maar één zonnestraaltje begint te schijnen, ruik je al van ver heerlijke etensgeuren op straat. Iedereen zet onmiddellijk de barbecue aan. Lekker eten en koken is hier heel belangrijk.'<p>
            
            <!-- in box zetten -->
            <blockquote>   
                <p>'De cijfers in Zuidoost zijn het slechtste van heel Amsterdam'</p>
            </blockquote>

            <h3>Kansengelijkheid</h3>
            <p>Na een verbouwing is de OBA in Zuidoost, locatie Ganzenhoef, in april heropend. Steeds meer bewoners weten hun weg naar de bieb te vinden. We zitten in een kamer aan de achterkant van het gebouw, want in de bibliotheek is Marley's Magische Voorleesmoment net van start gegaan. Het is Kinderboekenweek, en de bibliotheek zit vol peuters met hun ouders en opa's en oma's. 'Volwassenen komen hier werken of studeren, en er komen veel ouders met kinderen, want deze vestiging is gericht op jeugd en jongeren, zoals je wel ziet,' aldus Rosalie.</p>

            <p>Op de Buurtcampus Zuidoost wordt veel aandacht besteed aan kansengelijkheid. In Zuidoost is het Masterplan van de gemeente Amsterdam van kracht: een plan om meer kansen te creëren voor jongeren, de leefbaarheid in de wijk te vergroten en Zuidoost veiliger te maken. Audrey: 'Wat eigenlijk heel schrijnend is, is dat de cijfers - als het gaat om kansengelijkheid, bestaanszekerheid en vitaliteit - in Zuidoost het slechtste zijn van heel Amsterdam.' Een Buurtcampusproject zoals De Keukentafel, waarbij de focus ligt op het creëren van een goede thuis-leeromgeving, is gericht op het verbeteren van kansengelijkheid in het onderwijs. 'Dat is een groot programma hier,' zegt Audrey, 'wat zowel aan ouders als aan kinderen ondersteuning biedt.'</p>

            <h3>Vitaliteit</h3>
            <p>De Buurtcampus kijkt goed naar wat er al is in Zuidoost, en hoe ze daarop kunnen aansluiten. Vitaliteit is daarbij een belangrijk thema. Rosalie: 'Dat is een thema waar ik me veel mee bezighoud, eigenlijk in de breedste zin van het woord. Wij zijn continu bij partners in de wijk aan het kijken: wat speelt er op het gebied van zowel mentale als fysieke gezondheid? Daar proberen we vervolgens aan bij te dragen. We werken vooral samen met de Faculteit Gezondheid: de opleiding Fysiotherapie komt hier bijvoorbeeld elke donderdagochtend met de hele klas.' De Buurtcampus werkt veel samen met andere organisaties, omdat er al veel in Zuidoost gebeurt. 'Er zijn hier in de buurt veel initiatieven van bewoners, die bijvoorbeeld samen koken, of tai chi doen. Die initiatieven verbinden we graag met de kennis en vaardigheden van HvA-studenten, die er op hun beurt ook veel van kunnen leren.'</p>

            <h3>Aandacht</h3>
            <p>In Zuidoost speelt bestaans(on)zekerheid een grote rol in het dagelijks leven van bewoners. Het Spreekuur wordt twee keer per week georganiseerd, en buurtbewoners komen er met vragen over uiteenlopende onderwerpen: van financiën tot gezondheid, en van opvoeding tot duurzaamheid. Audrey: 'Je merkt dat het hier in Zuidoost op Het Spreekuur eigenlijk altijd heel druk is. Het gaat vaak over financiële vragen, maar ook veel over eenzaamheid. Dit programma doen we samen met studenten van Social Work en Toegepaste Psychologie. De kracht van onze studenten is dat zij de tijd hebben om ook echt met iemand te gaan kijken: oké, hoe komt het nou dat iemand deze problemen heeft, en welke rol spelen gezondheidsvraagstukken daarin? Soms zijn ze gewoon anderhalf uur met iemand in gesprek. Daar hebben de professionals in de wijk geen tijd voor. Ik denk dat het mooi is dat wij dat als Buurtcampus kunnen bieden: we kunnen mensen veel persoonlijke aandacht geven.'</p>
    </section>

</main>
<body>
    
</body>
</html>